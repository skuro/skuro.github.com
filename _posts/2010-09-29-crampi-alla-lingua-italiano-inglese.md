---
layout: post
title: "Crampi alla lingua"
primary_img: /img/post/twisted-tongue.jpg
categories: [italian]
---

Per la prima volta mi trovo a scrivere in Italiano in questo blog. Contando che vorrei affrontare l'argomento della guerra, se cos&igrave; la si pu&ograve; chiamare, tra l'Italiano e l'Inglese, mi sembra anche appropriato.

Tutto parte da un interessante <a href="http://federicogobbo.wordpress.com/2010/09/16/goodbye-italian-hello-italglish/?utm_source=feedburner&amp;utm_medium=feed&amp;utm_campaign=Feed:+FedericoGobboBlogo+(Federico+Gobbo+Blog(o))">blog post</a> che cerca di mettere in luce le insidie di una politica aggressiva di apprendimento dell'Inglese, a scapito di un sempre pi&ugrave; bistrattato Italiano: <a href="http://lepolitichelinguistiche.cafebabel.com/it/post/2008/04/10/TV-pubblica-e-sottotitoli">l'eliminazione del doppiaggio dalle TV di stato</a> e <a href="http://lepolitichelinguistiche.cafebabel.com/it/post/2010/09/11/L-anglificazione-della-scuola-italiana">balzi in avanti maoisti nell'inglese a scuola</a>. Vengono affrontati argomenti che mi stanno a cuore tanto da giustificare un intero post e non un semplice commento a margine.

Vediamo un po'.
<blockquote>Il motto "vietato doppiare!" in uso in paesi come l'Olanda [...] ha procurato un arretramento dell'olandese e dello svedese in tutti gli ambiti, non solo quelli formali, al punto che uno straniero pu&ograve; vivere l&igrave; senza mai imparare una parola di olandese</blockquote>

Da emigrato proprio in Olanda, confermo l'avanzamento dell'inglese in questa nazione, tanto da spingere a dichiarazioni pubbliche alcune cariche dello stato (ahim&eacute;, ho perso il link, vi dovrete fidare)<strong> per limitare allo stretto necessario campagne pubblicitarie in inglese, in nome della conservazione della lingua</strong>. Badate bene, &egrave; un Paese dove<strong> un anziano di estrema periferia pu&ograve; essere in grado di comunicare nella lingua d'Albione</strong>. Una situazione che, nella pi&ugrave; rosea delle previsioni, l'Italia riuscir&agrave; a raggiungere tra mezzo secolo.

Epper&ograve; devo anche dire che al momento il Nederlandese non vive nessun tipo di relegazione, anche e soprattutto sul posto di lavoro, dove chi non vive di IT come il sottoscritto pu&ograve; avere discrete difficolt&agrave; a trovare un impiego.

Ma andiamo avanti.
<blockquote>se [si] prova a parlare nella loro lingua, loro gli rispondono in inglese. Se a un turista occasionale questa situazione pu&ograve; indubbiamente essere utile, per un residente pu&ograve; creare un apartheid linguistico, al punto tale che uno straniero non riuscir&agrave; mai ad integrarsi veramente nel tessuto sociale del luogo</blockquote>

Di nuovo, concordo pienamente. La quasi totalit&agrave; della mia rete di amicizie in Olanda &eacute; fatta di italiani ed immigrati di varie nazioni. "Apartheid" &eacute; di origine Olandese, e ben si presta ad esprimere il concetto di come l'uomo sia tendenzialmente impermeabile ad avvicinamenti alla sfera privata da parte di chi non parla la sua lingua. &eacute; un dato di fatto a cui mi sono ormai rassegnato.

La soluzione &egrave; una ed una soltanto: <strong>emigrare in un altro paese comporta anche la necessit&agrave; di impararne la lingua</strong>. E l'Olanda &egrave; anche molto ben disposta ad insegnare la propria lingua e cultura agli immigrati, con <a href="http://www.iamsterdam.com/en/living/official-matters/municipal-integration">corsi</a> offerti a costi ridicoli. Di fatto, la maggior parte degli immigrati in Olanda ricade in fasce di reddito medio basse, con altrettanto bassi livelli di scolarizzazione, e con <strong>una penetrazione del Nederlandese molto forte</strong>.

Siamo ormai in chiusura.
<blockquote>Andr&agrave; a finire che faremo una cosa all'italiana, [...] parleremo un orrido spaghetti English pensando di essere molto bravi finch&eacute; non ci scontreremo contro la dura realt&agrave; [...]. Ma in quel momento, sar&agrave; troppo tardi per svegliarsi.</blockquote>

Essendo il discorso imperniato in particolare sul doppiaggio dei film, non mi trovo assolutamente d'accordo con le conclusioni. Ho sempre sostenuto che il doppiaggio dei prodotti televisivi o cinematografici in italiano sia un'enorme deficit nel nostro apprendimento dell'inglese, basti guardare Portogallo e Spagna: in Portogallo, dove il doppiaggio non avviene, si parla mediamente un buon inglese, e basta passare il confine di pochi centimetri per approdare in una Spagna completamente estranea al concetto stesso di inglese.

Sono assolutamente d'accordo nel sostenere che la cultura e la lingua italiane debbano avere il primato, debbano essere sostenute e che navighino attualmente in cattive acque, ma <strong>questa situazione &eacute; gi&agrave; davanti ai nostri occhi anche senza la presenza dell'inglese in TV</strong>. Ai giorni nostri l'inglese &eacute; uno strumento fondamentale, che l'italiano medio non riesce ad acquisire in maniera tale da poterlo sfruttare a proprio vantaggio. Tutt'al pi&ugrave; pu&ograve; sperare di dare le indicazioni ad un turista approdato in terra italica.

Io mi sento di ribaltare il punto di vista: non si pu&ograve; far si che un colpevole disinteresse per la lingua italiana vada a scapito degli interventi che possono migliorare l'apprendimento dell'inglese.
